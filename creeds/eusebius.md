# Nicene Creed from Eusebius (Urkunde 22)

Πιστεύομεν εἰς ἕνα Θεὸν Πατέρα παντοκράτορα,  
πάντων ὁρατῶν τε και ἀοράτων ποιητήν.

Καὶ εἰς ἕνα Κύριον Ἰησοῦν Χριστόν,  
τὸν Υἱὸν τοῦ Θεοῦ,  
γεννηθέντα ἐκ τοῦ Πατρὸς,  
μονογενῆ,  
τουτέστιν ἐκ τῆς οὐσίας τοῦ Πατρός,  
Θεὸν ἐκ Θεοῦ,  
φῶς ἐκ φωτός,  
Θεὸν ἀληθινὸν ἐκ Θεοῦ ἀληθινοῦ,  
γεννηθέντα, οὐ ποιηθέντα,  
ὁμοούσιον τῷ Πατρί,  
δι' οὗ τὰ πάντα ἐγένετο,  
τὰ τε ἐν τῷ οὐρανῷ καὶ τὰ ἐν τῇ γῇ·  
τὸν δι' ἡμᾶς τοὺς ἀνθρώπους καὶ διὰ τὴν ἡμετέραν σωτηρίαν κατελθόντα καὶ σαρκωθέντα,  
ἐνανθρωπήσαντα,  
παθόντα,  
καὶ ἀναστάντα τῇ τρίτῃ ἡμέρᾳ,  
ἀνελθόντα εἰς τοὺς οὐρανούς,  
ἐρχόμενον κρῖναι ζῶντας καὶ νεκρούς.  

Καὶ εἰς τὸ Ἅγιον Πνεῦμα.
